<!DOCTYPE html>
<html>

<head>
    <meta charset="UTF-8">
    <p>
        Poluarea atmosferică dăunează sănătății umane și mediului. În Europa, emisiile multor poluanți atmosferici au
        scăzut substanțial în ultimele decenii, determinând o îmbunătățire a calității aerului în regiune. Cu toate
        acestea,
        concentrațiile poluanților atmosferici continuă să fie foarte mari, iar problemele legate de calitatea aerului
        persistă. O proporție semnificativă a populației Europei locuiește în zone, în special orașe, unde apar depășiri
        ale
        standardelor de calitate a aerului: poluarea cu ozon, dioxid de azot și pulberi în suspensie (PM) induce riscuri
        grave pentru
        sănătate.
        Mai multe țări au depășit în 2010 una sau mai multe limite de emisie la patru poluanți atmosferici importanți.
        Reducerea poluării atmosferice rămâne așadar importantă.
        Poluarea aerului este o problemă la nivel local, paneuropean și al emisferei.
        Poluanții atmosferici emiși într-o țară pot fi transportați în atmosferă, contribuind sau ducând la o calitate
        scăzută a aerului în alte zone.

        Pulberile în suspensie, dioxidul de azot și ozonul de la nivelul solului sunt recunoscuți
        în prezent drept cei trei poluanți care afectează cel mai grav sănătatea umană. Expunerile pe termen lung
        și cele maxime la acești poluanți variază ca gravitate și impact, de la efectele minore asupra sistemului
        respirator până la decesul prematur. Aproximativ 90% din locuitorii orașelor din Europa sunt expuși la poluanți
        în concentrații peste nivelurile de calitate a aerului considerate dăunătoare pentru sănătate.
        De exemplu, pulberile fine în suspensie (PM2,5) din aer reduc speranța de viață în UE cu peste opt luni.
        Benzopirenul este un poluant cancerigen din ce în ce mai îngrijorător care, în mai multe zone urbane,
        în special din Europa centrală și de est, este prezent în concentrații care depășesc pragul stabilit pentru
        protecția sănătății umane.
    </p>
</head>

<body>

</body>

</html>
